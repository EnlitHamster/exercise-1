Introduzioni agli esercizi
==========================

Questo primo passaggio definisce la ragione e lo scopo di questi esercizi.

Definiremo nelle seguenti sezioni il pubblico e lo scopo di questi esercizi.
Renderemo chiaro come questi sono stati preparati e come si consiglia di
approcciarsi alla loro soluzione.

# Perché

Uno dei problemi principali che programmatori con poca esperienza percepiscono
è la propria difficoltà ad approcciarsi alla risoluzione dei problemi forniti.

Questo poi si presenta come lentezza nel comprendere il problema che si cerca
di risolvere, difficoltà nel progettare il codice, lentezza nello sviluppo
del codice, necessità di modificare e rivedere spesso il proprio codice.

Chiariamo innanzitutto che tali problemi persistono. La realtà è che persino gli
sviluppatori professionisti riportano simili problemi, e non vi è da stupirsi.

Il mondo della programmazione è spesso affrontato dagli utenti come creativo,
una forma di scrittura o di creazione. Ciò è vero, ma altresì è anche vero che
la programmazione è anche un mondo composto da una catena di problemi e
soluzioni. Tale catena è propriamente il codice, e come tale va concepito.

L'esperienza di un programmatore si misura non tanto nella sua capacità di
prevedere problemi, o avere soluzioni pronte, quanto nella sua capacità di
affrontare proprio quei problemi che non può prevedere. Conoscere i pattern è
uno dei tanti in modi per allenarsi e prepararsi.

A tal fine, gli esercizi proposti mireranno a fornire all'utente una chiara
descrizione del problema (*specifica*), delineando come esso si presenta, e come
si propone di risolverlo.

La ragione di questa scelta cade sul fatto che le soluzioni proposte, e che
l'utente è chiamato ad implementare, insegnano all'utente a quali sono le
qualità importanti di un problema che vanno individuate prima di approcciarsi
ad esso.

Spesso negli esercizi, questa parte viene saltata lasciando all'utente il
compito di creare questo design. Purtroppo questa è una capacità che va
acquisita e allenata, e non è innata. Dunque, nelle **specifiche** si andranno
a presentare esempi di come un processo di *Design del software* porta a
decostruire **il problema** che si risolve nell'esercizio.

All'interno delle specifiche, qualora si ritenga opportuno un commento
dell'autore, questo verrà inserito coem quote, simile alla successiva:

> *Questo è un commento dell'autore*

# Obiettivi

Date le precedenti premesse, gli obiettivi sono quanto segue:

1. Esporre l'utente ad esempi di risoluzione di problemi che presenta anche un
   processo pratico, applicabile non solo al *Design del software*, ma anche
   durante l'implementazione, e che l'utente, padronneggiandolo, potrà sfruttare
   per migliorare le proprie capacità da programmatore;

2. guidare l'utente attraverso il processo di implementazione, fornendo
   **specifiche** adeguate a risolvere l'esercizio e presentare dei pattern
   utili alla risoluzione di problemi che si potranno affrontare in altre
   situazioni;

3. e permettere all'utente di imparare, mediante un'ambiente guidato, a dare il
   giusto peso alle informazioni disponibili, e come utilizzarle per risolvere i
   problemi in questione.

Anche queste sezioni hanno un obiettivo ben chiaro: presentare all'utente un
piano per il proprio apprendimento, e che permette ad esso di concentrarsi su
ciò che è necessario permettergli di acquisire la conoscenza presentata.

# Contenuti

Per ogni esercizio, l'utente verrà equipaggiato con i documenti e setup
necessari per lavorare al progetto.

L'insieme di esercizi è presentato dal punto di vista di una piccola aziente.
L'utente riveste il ruolo di sviluppatore, mentre il capo ingegnere gli
fornisce le **specifiche** del progetto all'utente.

In quanto per sviluppare tali **specifiche** il capo ingegnere prepara dei
prototipi esplorativi, viene già fornito all'utente un **template** del progetto
con la conoscenza acquisita dal capo ingegnere con questi prototipi, anche
mediante la **documentazione**.

# Template

Ogni esercizio, oltre alle **specifiche** viene resentato con un template, che
ha l'obiettivo di togliere all'utente le necessità di setup. Tutto ciò che vi è
presente, è però documentato. Nelle **specifiche** tale **documentazione** verrà
utilizzata, ma vi si farà riferimento, mentre i dettagli vengono lasciati
all'utente.

Qualora non tutto venisse spiegato e simile **documentazione**, l'utente verrà
informato mediante un commento dell'autore come segue:

> *I dettagli relativi* alla licenza *sono disponibili in*
> [LICENSE.md](./LICENSE.md)

Nei template sarà presente un documento *readme* nel quale viene velocemente
presentato lo scopo dell'esercizio, e al fondo del quale viene rimandata la
**specifica** relativa all'esercizio.

# Specifiche

Le specifiche saranno strutturate come segue:

- **BACKGROUND**: verrà presentato all'utente lo scenario per cui, nell'azienda,
  si è presentato il problema che si intende risolvere.

- **PROBLEMA**: viene esposto chiaramente il problema presentatosi, già
  analizzato da un punto di vista informatico.

- **SOLUZIONE**: viene dettagliata la soluzione che il capo ingegnere vuole
  implementata. Si fa ampio riferimento al **template** e viene data una
  panoramica di cosa ci si aspetta che il software diventi.

- **MODI D'USO**: vengono infine presentate all'utente come l'azienda si aspetta
  di utilizzare il software. Questi possono essere immaginati come dei test di
  utilizzo che l'utente può replicare per determinare se l'implementazione
  raggiunge gli obiettivi previsti dallo scenario.

# Esercizio

Siamo dunque giunti al primo esercizio. L'obiettivo di questo progetto è di
preparare l'utente all'utilizzo dell'ambiente fornito nei template. La
programmazione vera e propria sarà comunque presente, ma una maggiore attenzione
viene data sia a **specifiche** che **documentazione** per introdurre l'utente
ai focus principali di questi esercizi.

[Prosegui alle **specifiche**](./SPECIFICHE.md)
